# -*- mode: mandoku-view; -*-
#+TITLE: 錢考功集
#+DATE: 2015-09-11 08:05:35.144860
#+PROPERTY: ID KR4c0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0532-008錢考功集-卷第八.
<pb:KR4c0037_SBCK_008-1a>¶
錢考功集卷第八¶
　七言律詩¶
　　　同程九早入中書¶
漢家賢相重英竒蟠木何材也見知不意雲¶
霄能自致空驚鵷鷺忽相隨臘雪&KR0004;明栢子¶
殿春光欲上萬年枝獨慙皇鑒明如日未厭¶
螢光向玉墀¶
　　　仲春宴王補闕城東山池¶
王孫興至幽尋好芳草春深景氣和藥院愛¶
<pb:KR4c0037_SBCK_008-1b>¶
隨流水入山齋喜與白雲過猶嫌巢鶴窺人¶
逺不猒叢花對客多醉來倚玉無餘事目送¶
歸鴻𥬇復歌¶
　　　夜宿靈臺寺寄郎士元¶
西日橫山含碧空東方吐月滿禪宫朝瞻雙¶
頂青𡨕上夜𪧐諸天色界中石潭倒洑蓮花¶
水塔院空聞松栢風萬里故人能尚爾知君¶
視聽我心同¶
　　　題郎士元半日吳村别業兼呈李長¶
<pb:KR4c0037_SBCK_008-2a>¶
　　　官¶
半日吳村帶晚霞閑門高桞亂飛鵶橫雲嶺¶
外千重樹流水聲中一兩家愁人昨夜相思¶
苦閏月今年春意賖自歎梅生頭似雪&KR0077;憐¶
潘令縣如花¶
　　　猷川雪後送粲上人還京時因避世¶
　　　卧疾¶
連歩青溪㡬萬重有時共立在孤峰齋到盂¶
空食麥雪經傳金字坐雲松呻吟獨卧猷川¶
<pb:KR4c0037_SBCK_008-2b>¶
水振錫先聞長樂鍾廻望群山携手處離心¶
一一涕無從¶
　　　和李員外扈駕幸温泉宫¶
未央月曉度踈鍾鳯輦時廵出九重雪霽山¶
門迎端日雲&KR0271;水殿候飛龍䡖寒不入宫中¶
𣗳佳氣常薫仗外峯遥羡枚皋扈僊蹕偏承¶
霄漢渥恩濃¶
　　　長信怨¶
長信螢來一葉秋蛾眉淚盡九重幽鳷鵲觀¶
<pb:KR4c0037_SBCK_008-3a>¶
前明月度芙蓉闕下絳河流鴛衾久别難爲¶
夢鳯管遥聞更起愁誰念昭陽夜歌舞君王¶
玉輦正淹&KR0335;¶
　　　送河南陸少府¶
雲間陸生美且竒銀章朱綬映金羈自料抱¶
才將致逺寍嗟趨府暫牽卑東城社日催巢¶
燕上𫟍秋聲散御梨朝夕詔書還栢署行看¶
飛隼集高枝¶
　　　送李評事赴潭州使幕¶
<pb:KR4c0037_SBCK_008-3b>¶
湖南逺去有餘情蘋葉&KR0004;齊白芷生謾&KR0003;簡¶
書催物役遥知心賞緩王程興過山寺先雲¶
到嘯引江㠶帶月行幕下由來貴無事佇聞¶
談𥬇靜&KR0058;甿¶
　　　送李九貶南陽¶
玉柱金罍醉不歡雲山驛道向東看鴻聲斷¶
續暮天逺柳影蕭踈秋日寒霜降幽林霑蕙¶
若弦驚翰𫟍失鴛鸞秋來廻首君門阻馬上¶
應歌行路難¶
<pb:KR4c0037_SBCK_008-4a>¶
　　　送裴頔侍御使蜀¶
柱史纔年四十強鬚髯玄髪美清陽朝天繡¶
服乗恩貴出使星軺滿路光錦水繁華𣷹麗¶
藻峨眉明月引飛觴多才自有雲霄望計日¶
應追鴛鷺行¶
　　　送韋信愛子歸覲¶
維舟解䌫到斜暉春水東流北鴈飛才子學¶
詩趨露冕棠花含𥬇待班衣稍聞江𣗳啼猿¶
近轉覺山林過客稀借問還珠盈合浦何如¶
<pb:KR4c0037_SBCK_008-4b>¶
鯉也入庭闈¶
　　　送興平王少府逰梁¶
舊室相逢情更親攀懽甚少愴離頻黃綬罷¶
來多逺客青山何處不愁人日斜宫樹聞蟬¶
蛻雨過𨵿城見月新梁國遺風重詞賦諸侯¶
應念馬卿貧¶
　　　送張員外出牧岳州¶
鳯凰銜詔與何人善政多才寵冦恂臺下鴛¶
鸞爭送逺岳陽雲樹待行春自吟黄閣知音¶
<pb:KR4c0037_SBCK_008-5a>¶
在不厭&KR0686;䄡出守頻應𥬇馮唐衰且拙世情¶
相見白頭新¶
　　　送孫十尉温縣¶
飛花落絮滿河橋千里傷心送客遥不惜芸¶
香染黃綬惟憐鴻羽下青霄雲衢有志終驤¶
首吏道無媒且折腰急管繁絃催一醉頽陽¶
不駐引征鑣¶
　　　送鍾評事應宏詞下第東歸¶
芳&KR0010;歸人嗟轉蓬含情回首㶚陵東蛾眉不¶
<pb:KR4c0037_SBCK_008-5b>¶
入秦䑓鏡鷁羽還驚宋國風世事悠&KR0045;春夢¶
裏年光寂寞旅愁中勸君稍盡離筵酒千里¶
佳期難再逢¶
　　　送嚴維尉河南¶
蕙葉青青花亂開少年趨府下蓬莱甘泉未¶
厭楊雄賦吏道何榮賈誼才征陌獨悲飛蓋¶
逺離筵只惜暝鍾催欲知别後相思處願植¶
瓊枝向栢臺¶
　　　送馬員外拜官覲省¶
<pb:KR4c0037_SBCK_008-6a>¶
二十爲師事漢文鵷雛驥子自爲群筆精已¶
許臺中妙劒術還令世上聞歸覲屢驚槐里¶
月出師常𥬇&KR0068;門軍莫言來徃朝天逺看取¶
鳴鞘入斷雲¶
　　　送冷朝陽擢第後歸金陵¶
莱子晝歸今始好潘園景色夏偏濃夕陽流¶
水吟詩去明月青山出竹逢兄弟相歡初讓¶
果鄕人争賀舊登龍佳期少别俄千里雲𣗳¶
遥看歷㡬重¶
<pb:KR4c0037_SBCK_008-6b>¶
　　　九日宴浙江西亭¶
詩人九日憐芳菊筵啓高齋宴浙江漁浦浪¶
花搖素壁西興樹色入秋窓木奴向熟懸金¶
實桑落新開㵼玉釭四子醉時争講習笑論¶
黄覇舊爲&KR0022;¶
　　　和晴雪早朝¶
紫微晴雪帶恩光繞仗偏隨鵷鷺行長信月¶
&KR0335;寧避曉冝春花滿不飛香獨看積素凝清¶
禁巳覺䡖寒讓太陽題柱盛名兼絶唱風流¶
<pb:KR4c0037_SBCK_008-7a>¶
誰繼漢田郎¶
　　　避暑納凉¶
木槿花開畏日長時揺輕扇倚繩&KR0451;初晴草¶
蔓縁新笋頻雨苔衣染舊墻十旬河朔應虚¶
醉八柱天台好納凉無事始知偏靜勝深垂¶
紗帳詠滄浪¶
　　　早朝¶
鍾傳清禁&KR0138;應徹漏報仙闈儼已開雙闕薄¶
煙籠菡蓞九成初日照蓬萊朝時但向丹墀¶
<pb:KR4c0037_SBCK_008-7b>¶
拜仗下疑從碧落廻聖代逍遥更何事願將¶
巴曲賛康哉¶
　　　題焦道士石壁¶
三峯花畔碧堂縣錦里真人此得仙玉體&KR0138;¶
飛西蜀雨霓裳欲向大羅天彩雲不散焼丹¶
竈白鹿時藏種玉田幸入桃源因去世方期¶
丹訣一延年¶
　　　題延州聖僧穴¶
定力無涯不可稱未知何代坐禪僧黙黙山¶
<pb:KR4c0037_SBCK_008-8a>¶
門宵閉月熒熒石室晝燃燈四時樹長書經¶
葉萬&KR0010;嵓懸柱杖藤昔日捨身縁救鴿今時¶
出見有飛鷹¶
　　　樂逰園晴望上中書李侍郎¶
爽氣朝來萬里清慿高一望九愁輕不知鳯¶
沼霖&KR0004;霽但覺堯天日轉明四野山河通逺¶
色千家砧杵共秋聲遥想青雲丞相府何時¶
開閣引書生¶
　　　幽居春暮書懷¶
<pb:KR4c0037_SBCK_008-8b>¶
自哂鄙夫多野性貧居數畒半臨湍溪雲雜¶
雨來茆屋山雀將雛到藥欄仙籙滿牀閑不¶
厭隂符在篋老羞看更憐童子冝春服花裏¶
尋師指杏壇¶
　　　謁許由廟¶
故向箕山訪許由林泉物外自清幽松上掛¶
瓢枝㡬變石間洗耳水空流緑苔唯見&KR0210;三¶
徑青史空傳謝九州緬想古人増歎息䬃然¶
雲樹滿巖秋¶
<pb:KR4c0037_SBCK_008-9a>¶
　　　過張成侍御宅¶
丞相幕中題鳯人文章心事每相親從軍誰¶
謂仲宣樂入室方知顔子貧杯裏紫茶香代¶
酒琴中緑水靜&KR0335;賔欲知别後相思意唯願¶
瓊枝入夢頻¶
　　　酬考功楊員外見贈佳句¶
上林諫獵知才薄尺組承恩愧命牽潢潦難¶
滋滄海潤螢光空盡太陽前虚名濫接登龍¶
士野性寜忘種黍田相國無&KR0059;人守朴何辭¶
<pb:KR4c0037_SBCK_008-9b>¶
老去上皇年¶
　　　&KR0009;永嘉王十二¶
永嘉風景入新年才子詩成定可憐夢裏還¶
鄕不相見天涯憶戴復誰傳花傾曉露垂如¶
淚鶯拂逰絲斷若絃願得廻風吹海鴈飛書¶
一宿到君邉¶
　　　七盤路阻冦聞李端公先到南楚¶
日暮窮途淚滿&KR0109;雲天南望羡飛禽阮膓暗¶
與孤魂斷江水遥連別恨深明月旣能通憶¶
<pb:KR4c0037_SBCK_008-10a>¶
夢青山何用隔同心秦楚眼看成絶國相思¶
一&KR0009;白頭吟¶
　　　酬趙給事相尋不遇&KR0335;贈¶
誰意顔生窮巷裏能勞馬跡破春苔忽看童¶
子掃花處始愧夕郎題鳯來斜景適隨詩興¶
盡好風纔送珮聲廻豈無鷄&KR0112;期他日惜此¶
殘春阻緑杯¶
　　　山中酬楊補闕見過¶
日暖風恬種藥時紅泉翠壁薜蘿垂幽溪鹿¶
<pb:KR4c0037_SBCK_008-10b>¶
過苔還靜深𣗳雲來鳥不知青𤨏同心多逸¶
興春山載酒逺相隨&KR0077;慙身外牽纓冕未勝¶
杯前倒接䍦¶
　　　同王鋗起居程浩郎中韓翃舎人題¶
　　　安國寺用上人院¶
慧眼沙門真逺公經行宴坐有儒風香縁不¶
絶簮&KR0322;㑹禪想寜妨藻思通曙後爐煙生不¶
㓕晴來階色並歸空狂夫入室無餘事唯與¶
天花一笑同¶
<pb:KR4c0037_SBCK_008-11a>¶
　　　尋司勛李&KR0048;中不遇¶
知已知音同舎郎如何咫尺阻清陽每恨蒹¶
葭𠋣芳𣗳多慙新燕入華堂重花不隔陳蕃¶
榻脩竹能深夫子墻唯有早朝趨鳯闕朝時¶
憐羽接鴛行¶
　　　贈張南史¶
紫泥何日到滄洲笑向東陽沈隱侯黛色晴¶
峯雲外出縠文江水縣前流使臣自欲論公¶
道才子非關猒薄逰溪畔秋蘭雖可佩知君¶
<pb:KR4c0037_SBCK_008-11b>¶
不得少停舟¶
　　　暇日覽舊詩因以題詠¶
逍遥心地得關𨵿偶被功名涴我閑有壽亦¶
將歸象外無詩兼不戀人間何窮黙識輕洪¶
範未喪斯文勝大還筐篋靜開難似此蘂珠¶
春色海中山¶
　　　漢武出獵¶
漢家無事樂時邕羽獵年年出九重玉帛不¶
朝金闕路旌旗長繞綵霞峯且貪原獸輕黃¶
<pb:KR4c0037_SBCK_008-12a>¶
屋寜畏漁人犯白龍薄暮方歸長樂觀垂楊¶
㡬處緑煙濃¶
　　　宴曹王宅¶
賢王駟馬退朝&KR0004;小苑三春帶雨餘林沼葱¶
蘢多貴氣樓臺隱映接天居仙鷄引敵穿紅¶
藥宫燕銜泥落綺䟽自歎平生相識願何如¶
今日厠應徐¶
　　　重贈趙給事¶
乆飛鴛掖出時髦耻&KR0018;平生稽古勞玉樹滿¶
<pb:KR4c0037_SBCK_008-12b>¶
庭家轉貴雲衢獨歩位初高能迂騶馭尋蝸¶
舎不惜瑤華報木桃應念濳郎守貧病常悲¶
休沐對蓬蒿¶
　　　贈闕下裴舍人¶
二月黄鶯飛上林春城紫禁曉隂隂長樂鍾¶
聲花外盡龍池桞色雨中深陽和不散窮途¶
恨霄漢常懸捧日心獻賦十年猶未遇羞將¶
短髪對華簪¶
　　　登劉賔客高齋¶
<pb:KR4c0037_SBCK_008-13a>¶
能以功成踈寵位不將心賞負雲霞林間客¶
散孫弘閣城上山宜綺季家蝴蝶晴連池岸¶
草黄鸝晚出桞園花日陪鯉也趨文𫟍誰道¶
門生隔絳紗¶
　　　&KR0152;&KR0605;霽¶
流水辭山花别枝隨風一去絶還期昨夜故¶
人泉下宿今朝白髪鏡中垂音徽寂寂空成¶
夢容範朝朝無見時旦暮餘生㡬息在不應¶
存殁未嘗悲¶
<pb:KR4c0037_SBCK_008-13b>¶
　　　和慕容法曹尋漁者寄城中故人¶
孤煙一㸃緑溪湄漁父幽居即舊基飢鷺不¶
驚收釣處閑麛應乳負暄時茅齋對雪開罇¶
好稚子焚枯飯客遲勝事宛然懷抱裏頃來¶
新得謝公詩¶
錢考功集卷第八¶
