# -*- mode: mandoku-view; -*-
#+TITLE: 錢考功集
#+DATE: 2015-09-11 08:05:34.948340
#+PROPERTY: ID KR4c0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0532-003錢考功集-卷第三.
<pb:KR4c0037_SBCK_003-1a>¶
錢考功集卷第三¶
　七言古詩¶
　　　紫參歌(并序)¶
紫參幽芳也五菂連蕚狀飛禽羽舉俗名之¶
五鳥花起故山道人蘭若尤豐此藥校書劉¶
公詠歌之俾予繼組¶
逺公林下滿青苔春藥偏冝間石開徃徃幽¶
人尋水見時時僊蝶隔雲來隂陽雕刻花如¶
鳥對鳯連雞一何小春風宛轉虎溪傍紫翼¶
<pb:KR4c0037_SBCK_003-1b>¶
紅翹翻霽光貝葉經前無住色蓮花㑹裏暫¶
&KR0335;香蓬山才子憐幽性白雪陽春動新詠應¶
知仙卉老雲霞莫賞夭桃滿蹊徑¶
　　　瑪瑙杯歌¶
瑤溪碧㟁生奇寶剖質披心出文藻良工雕¶
飾明且鮮得成珍&KR0266;入芳筵含華炳麗金罇¶
倒翠斚瓊觴忽無色繁絃急管催獻酬倐若¶
飛空生羽翼湛湛蘭英照豹斑滿堂詞客盡¶
朱顔花光来去傳香䄂霞影高低傍玉山王¶
<pb:KR4c0037_SBCK_003-2a>¶
孫彩筆題新詠碎錦連珠復輝映世情貴耳¶
不貴奇謾&KR0003;海底珊瑚枝寧及琢磨當妙用¶
燕歌楚舞長相隨¶
　　　鋤藥詠¶
蒔藥穿林復在巘濃香秀色深能淺雲氣垂¶
来裛露偏松隂古處知春晚拂曙殘鸎百轉¶
催縈泉帶石㡬花開不隨飛鳥縁枝去如𥬇¶
幽人出谷來對之不覺忘踈&KR0180;廢卷荷鋤嫌¶
日短豈無萱草𣗳堦墀惜爾幽芳世所遺但¶
<pb:KR4c0037_SBCK_003-2b>¶
使芝蘭出蕭艾不辭手足皆胼胝寜學陶濳¶
空𥊏酒頽齡捨此事東菑¶
　　　病鶴篇¶
獨鶴聲哀羽摧折沙頭一㸃&KR0335;&KR0714;雪三山仙¶
侣能逺翔五里徘徊忍爲别驚群各畏野人¶
機誰肯相將霞外飛不及洲鳬長比翼随波¶
雙泛復雙歸碧海滄江深且廣目盡天倪安¶
得徃雲山隔路不隔心宛頸和鳴長在想何¶
時白霧卷青天接影追飛太液前¶
<pb:KR4c0037_SBCK_003-3a>¶
　　　片玉篇¶
至寳未爲代所奇韞靈示璞荆山垂獨使虹¶
光天子識不將清韻世人知世人所貴惟燕¶
石美玉對之成瓦礫空山埋照凡㡬年古色¶
蒼㾗宛自然重溪&KR0456;&KR0456;暗雲樹一片熒熒光¶
石泉美人之鑒明且徹玉指提擕歎竒絶試¶
勞香䄂拂莓苔不覺清心皎氷雪連城美價¶
幸逢時命代良工豈見遺試作珪璋禮天地¶
何如瓀　在堦墀¶
<pb:KR4c0037_SBCK_003-3b>¶
　　　畫鶴篇¶
㸃素凝姿任畫工霜毛玉羽照簾櫳借問飛¶
鳴華表上何如粉繢彩屏中文昌官近芙蓉¶
闕蘭室氤氲香且結鑪氣朝成緱嶺雲銀燈¶
夜作華亭月日暖花明梁燕歸應驚片雪在¶
仙闈主人顧盻千金重誰肯徘徊五里飛¶
　　　秋霖曲¶
君不見聖主旰食憂元元秋風苦雨暗九門¶
鳯凰池裏沸泉騰蒼龍闕下生雲根隂精離¶
<pb:KR4c0037_SBCK_003-4a>¶
畢太淹度倦鳥將歸不知𣗳愁隂慘淡時殷¶
雷生靈墊溺若寒&KR0069;公卿紅粒爨丹桂黔首¶
白骨封青苔貂裘玉食張公子炰炙熏天㦸¶
門裏且如歌𥬇日揮金應笑禹湯能罪巳鶴¶
鳴蛙躍正其時豹隱蘭凋亦可悲焉得太阿¶
决屏翳還令率土見朝曦¶
　　　賦得青城山歌送楊杜二郎中赴蜀¶
　　　軍¶
蜀山西南千萬重仙經最&KR0003;青城峯青城嶔¶
<pb:KR4c0037_SBCK_003-4b>¶
岑倚空碧逺壓峨眉吞劒壁錦屏雲起易成¶
霞玉洞花明不知夕星䑓二妙逐王師阮瑀¶
軍書王粲詩日落猿聲連玉笛晴來山翠傍¶
旌旗緑蘿春月營門近知君對酒遥相思¶
　　　送崔校書從軍¶
鴈門太守能愛賢麟閣書生亦投筆寜惟玉¶
劒報知巳更有龍韜佐師律别馬連嘶出御¶
溝家人㡬夜望刀頭燕南春草傷心色薊北¶
黃雲滿眼愁聞道輕生能擊虜何嗟少壯不¶
<pb:KR4c0037_SBCK_003-5a>¶
封侯¶
　　　送張將軍西征¶
長安少年唯好武金殿承恩爭破虜沙塲烽¶
火隔天山鐡騎西征㡬歳還戰處黒雲霾澣¶
海愁中明月度陽𨵿玉笛聲悲離酌晚金方¶
路極行人逺計日霜戈盡敵歸廻首戎城空¶
落暉始𥬇子卿心計失徒㸔海上節髦稀¶
　　　送脩武元少府¶
寸禄牽色飬此行寧嘆息自矜黃綬采蘭時¶
<pb:KR4c0037_SBCK_003-5b>¶
不厭丹墀芳草色百戰荒城復井田㡬家春¶
𣗳帶人煙&KR0058;甿久厭蓬飄苦遲爾西南惠月¶
傳¶
　　　送崔十三東逰¶
千里有同心十年一會靣當杯緩箏柱倐忽¶
催離宴丹鳯城頭噪晚鵶行人馬首夕陽斜¶
㶚上春風&KR0335;别&KR0209;𨵿東新月宿誰家官桞依¶
依兩鄉色誰能此别不相憶¶
　　　送鄔三落第還鄕¶
<pb:KR4c0037_SBCK_003-6a>¶
郢客文章絶世稀常嗟時命與心違十年失¶
路誰知已千思思親獨逺歸雲㠶春水將何¶
適日愛東南暮山碧𨵿中新月對離罇江上¶
殘花待歸客名宦無媒自古遲窮途此别不¶
堪悲荷衣垂釣且安命金馬招賢㑹有時¶
　　　送馬明府赴江陵¶
陶令南行心自永江天極目澄秋景萬室遥¶
方犬不鳴𩀱鳬下處人皆靜清風高興得湖¶
山門柳蕭條𩀱翟閑黃花滿把應相憶落日¶
<pb:KR4c0037_SBCK_003-6b>¶
登樓北望還¶
　　　送畢侍御謪居¶
崇蘭香死玉簮折志士吞聲甘徇節忠藎不¶
爲明主知悲來莫向時人&KR0003;滄浪之水見心¶
清楚客辭天淚滿纓百鳥喧喧噪一鶚上林¶
高枝亦難託寧嗟人世棄虞翻且喜江山得¶
康樂自憐黄綬老嬰身妻子朝来勸隱淪桃¶
花洞裏舉家去此别相思復㡬春¶
　　　送禇大落第東歸¶
<pb:KR4c0037_SBCK_003-7a>¶
# ?
離琴彈苦調美人慘向隅頃來荷䇿干明主¶
還復扁舟歸五湖漢家側席明𫾻乆豈意遺¶
賢在林藪玉堂金馬隔青雲墨客儒生皆白¶
首昨夢芳洲採白蘋歸期且喜故園春稚子¶
只思陶令至文君不猒馬卿貧剡中風月乆¶
相憶池上舊㳺應再得酒熟寧孤芳杜春詩¶
成不枉晴山色念此那能不羡歸上陽諫獵¶
事皆違他日東流一乗興知君爲我掃荆扉¶
　　　送𫝊管記赴蜀軍¶
<pb:KR4c0037_SBCK_003-7b>¶
# ?
終童之死誰繼出鷰頷儒生今俊逸主將早¶
知鸚鵡賦飛書許載蛟龍筆峨眉玉壘指霞¶
標鳥没天&KR0672;幕府遥巴山雨色藏征斾漢水¶
猨聲咽短簫賜璧腰金應可料才略縱橫年¶
且妙無人不重樂毅賢何敵能當魯連嘯日¶
暮黄雲千里昏壯心輕别不銷魂勸君用却¶
龍泉劒莫負平生國士恩¶
　　　行路難¶
君不見明星映空月太陽朝昇光盡歇君不¶
<pb:KR4c0037_SBCK_003-8a>¶
見凋零委路蓬長風飄舉入雲中由來人事¶
何常定且莫驕奢𥬇賤窮¶
　　　盧龍塞行送韋掌記¶
雨雪紛紛黒山外行人共指盧龍塞萬里飛¶
砂咽皷&KR0911;三軍殺氣凝旌斾陳琳書記本翩¶
翩料敵張兵奪酒泉聖主好文兼好武封侯¶
莫比漢皇年¶
　　　效古秋夜長¶
秋漢飛玉霜北風掃荷香含情紡織孤燈盡¶
<pb:KR4c0037_SBCK_003-8b>¶
拭淚相思寒漏長簷前碧雲靜如水月弔栖¶
烏啼鳥起誰家少婦事鴛機錦幕雲屏深掩¶
扉白玉窓中聞落葉應憐寒女獨無衣¶
　　　山中&KR0009;時校書¶
蓬莱紫氣温如玉唯予知爾陽春曲别來㡬¶
日芳蓀緑百花酒滿不見君青山一望心斷¶
續¶
　　　哭曹鈞¶
苦節推白首憐君&KR0018;此生忠藎名空立家貧¶
<pb:KR4c0037_SBCK_003-9a>¶
道不行朝來相憶訪蓬蓽只謂淵明猶卧疾¶
忽見江南弔鶴來始知天上文星失常恨知¶
音千古稀那堪夫子九泉歸一聲鄰笛殘陽¶
裏酹酒空堂涙滿衣¶
錢考功集卷第三¶
<pb:KR4c0037_SBCK_003-9b>¶
