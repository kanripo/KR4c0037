# -*- mode: mandoku-view; -*-
#+TITLE: 錢考功集
#+DATE: 2015-09-11 08:05:35.060588
#+PROPERTY: ID KR4c0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0532-006錢考功集-卷第六.
<pb:KR4c0037_SBCK_006-1a>¶
錢考功集卷第六¶
　五言排律¶
　　　送集賢崔八叔承恩括圖書¶
雨露滿儒服天心知子虚還勞五經笥更訪¶
百家書贈别傾文苑光華比使車曉雲隨客¶
散寒樹出關踈相見應朝夕歸期在玉除¶
　　　送張五員外東歸楚州¶
纓珮不爲美人群寧免辭杳然黃鵠去未負¶
白雲期此别清興盡髙秋臨水時好山枉帆¶
<pb:KR4c0037_SBCK_006-1b>¶
僻浪跡到家遲他日詔書下梁鴻安可追¶
　　　閑居寄包何¶
去名即棲遁何必歸滄浪種藥幽不淺杜門¶
喧自忘林眠多曉夢鴉散驚𥘉陽片雪幽雲¶
至廻風隣果香佳期碧天末惆悵紫蘭房¶
　　　津梁寺尋李侍御¶
禪林絶過客柱史正焚香馴鴿不猜隼慈雲¶
能護霜騘聲隔暗竹吏事散空廊霄漢期鴛¶
鷺狐狸避憲章遶堦春色至屈草待君芳¶
<pb:KR4c0037_SBCK_006-2a>¶
　　　山園秋晚寄杜黃裳少府¶
惆悵佳期阻林園秋景閑終朝碧雲外唯見¶
暮禽還泉石思携手煙霞不閉關杖䔧仍把¶
菊對卷也看山望望離心起非君誰解顔¶
　　　東谿社野人致酒¶
萬重雲樹下數畒子平居野院羅泉石荆扉¶
背里閭早冬耕鑿暇弋鴈復烹魚靜掃寒花¶
徑唯邀傲吏車晚來留客好小雪下山初¶
　　　憶山中寄舊友¶
<pb:KR4c0037_SBCK_006-2b>¶
數歳白雲裏與君同採薇樹深煙不散溪靜¶
鷺忘飛更憶東巖趣殘陽破翠微脫巾花下¶
醉洗藥月前歸風景今還好如何此興違¶
　　　東皋早春寄郎四校書¶
禄微頼學稼歳起歸衡茆窮逹戀明主耕桑¶
亦近郊夜來霽山雪陽氣動林梢萌蕙暖初¶
吐春鳩鳴欲巢蓬萊時入夢知子憶貧交¶
　　　玉山東溪題李叟屋壁¶
霞景巳斜照煙溪方暝投山家歸路僻轍跡¶
<pb:KR4c0037_SBCK_006-3a>¶
亂泉流野老采薇暇蝸廬招客幽麏麚突荒¶
院鸕鵲歩閒疇偶此愜真性令人輕宦逰¶
　　　温泉宫禮見¶
新豐佳氣滿聖主在温泉雲暖龍行處山明¶
日馭前順風求至道側席問遺賢靈雪瑤墀¶
降晨霞綵　懸滄溟不讓水庇賤也朝天¶
　　　逰襄陽泉石晚歸¶
逰目隨山勝廻橈愛浦長徃來幽不淺昏旦¶
興難忘木末看歸翼蓮西失夕陽人聲指閭¶
<pb:KR4c0037_SBCK_006-3b>¶
井野趣惜林塘稍近垂楊路菱舟擁岸香¶
　　　夏日陪史郎中宴杜郎中果園¶
何事重逢迎春醪晚更清林端花自老池上¶
月初明路入仙郎次烏連柱史名竹隂踈柰¶
苑山翠傍蕪城引滿不辭醉風來待曙更¶
　　　南溪春耕¶
荷簑趨南逕戴勝鳴條枚溪雨有餘潤土膏¶
寜厭開溝塍落花盡耒耜度雲廻誰道耦耕¶
倦仍兼勝賞催日長農有暇悔不帶經來¶
<pb:KR4c0037_SBCK_006-4a>¶
　　　省試湘靈鼓瑟¶
善鼓雲和瑟常聞帝子靈馮夷空自舞楚客¶
不堪聽苦調淒金石清音入杳冥蒼梧來怨¶
慕白芷動芳馨流水傳瀟浦悲風過洞庭曲¶
終人不見江上數峰青¶
　　　觀法駕自鳯翔廻¶
攙槍一掃㓕閶闔九重開海晏鯨鯢盡天旋¶
日月來聖情蘇品物龍馭闢雲雷暗漏移僊¶
仗朝陽出帝臺周慙散馬出禹讓濬川廻欲¶
<pb:KR4c0037_SBCK_006-4b>¶
識封人願南山舉酒杯¶
　　　題玉山村叟壁¶
谷口好泉石居人能陸沉牛羊下山小煙火¶
隔雲深一徑入溪色數家連竹隂藏虹辭晚¶
雨驚隼落殘禽渉趣皆流目將歸羡在林却¶
思黄綬事辜負紫芝心¶
　　　縣中池竹言懷¶
官小志巳足時清免負薪卑棲且得地榮耀¶
不關身自愛賞心處叢篁流水濵荷香度髙¶
<pb:KR4c0037_SBCK_006-5a>¶
枕山色滿南隣道在即爲樂機忘寧厭貧却¶
愁丹鳯詔來訪&KR0238;園人¶
　　　山園栖隱¶
守靜信推分灌園樂在兹且忘堯舜力寧顧¶
尚書期晚景采蘭暇空林散帙時卷荷藏露¶
滳黃口觸蟲絲三徑與囂逺一瓢常自怡情¶
人半雲外風月詎相思¶
　　　送王諌議任東都居守¶
車徒鳯掖東去去洛陽宫蹔以青蒲隔還看¶
<pb:KR4c0037_SBCK_006-5b>¶
𬗋禁同經過乗雨露瀟灑出鴛鴻官署名臺¶
下雲山舊苑中暮天雙闕靜秋月九重空且¶
喜成周地詩人播國風¶
　　　送鄭書記¶
决勝無遺策辭天似請纓出身唯徇死報國¶
且能兵受命麟麒殿參謀驃騎營短簫催别¶
酒斜日駐前旌義勇千夫敵風沙萬里行㡬¶
年丹闕下侯印錫書生¶
　　　送族姪赴任¶
<pb:KR4c0037_SBCK_006-6a>¶
林下不成興仲容微禄牽客程千里逺別念¶
一㠶懸欲歎卑棲去其如勝趣偏雲山深郡¶
郭花木凈潮田坐嘯帷應下離居月復圓此¶
時知小阮相憶緑罇前¶
　　　長安落第作¶
始願今如此前途復若何無媒獻詞賦生事¶
日蹉跎不遇張華識空悲寗戚歌故山歸夢¶
逺新歳客愁多刷羽思喬木豋龍恨失波散¶
才非世用廻首謝雲蘿¶
<pb:KR4c0037_SBCK_006-6b>¶
　　　酬長孫繹藍溪寄杏¶
愛君藍水上種杏近成田拂逕清隂合臨流¶
彩實懸清香和宿雨佳色出晴煙懿此傾筐¶
贈相知懷橘年芳馨來滿袖瓊玖願酬篇把¶
玩情何極雲林若眼前¶
　　　藥堂秋暮¶
隱來未得道歲去愧雲松茅屋空山暮荷衣¶
白露濃唯憐石苔色不染世人蹤潭靜宜孤¶
鶴山深絶逺鍾有時丹竈上數點綵霞重勉¶
<pb:KR4c0037_SBCK_006-7a>¶
事壷公術仙期待赤龍¶
　　　哭常徴君¶
萬化一朝盡窮泉悲此君如何丹竈術能誤¶
紫芝焚不遂蒼生望空留封禪文逺年隨逝¶
水真氣盡浮雲山閉龍虵蟄林寒麋鹿群傷¶
心載酒地仙菊爲誰薫¶
　　　送鮑中丞赴太原軍營¶
年壯才仍美時來道易行寵兼三獨任威肅¶
貳師營將略過南仲天心寄北亰雲旂臨塞¶
<pb:KR4c0037_SBCK_006-7b>¶
色龍笛出關聲漢月随霜去邊塵計日清漸¶
知王事好文武用書生¶
　　　奉送劉相公江淮催轉運¶
國用資戎事臣勞爲主憂將徴任土貢更發¶
濟川舟擁傳星還去過池鳯不留唯高飲水¶
節稍淺別家愁落葉淮邊雨孤山海上秋遥¶
知謝公興微月在江樓¶
　　　送李秀才落第逰荆楚¶
羽翠雖成夢遷鶯尚後群名逃郄詵策興發¶
<pb:KR4c0037_SBCK_006-8a>¶
謝玄文昬旦扁舟去江山㡬路分江潮吞海¶
日歸鴈出湖雲詩思應須苦猨聲莫厭聞離¶
居見新月那得不思君¶
　　　奉陪郭常侍宴滻川山池¶
掖垣擕愛客勝地賞年光向竹過賓館尋山¶
到妓堂歌聲掩金谷舞態出平陽地滿簪𥚑¶
影花添蘭麝香鶯啼春未老酒冷日猶長安¶
石風流事須歸問省郎¶
　　　冦中送張司馬歸洛¶
<pb:KR4c0037_SBCK_006-8b>¶
戎狄冦周日衣冠適洛年客亭新驛騎關路¶
舊人煙吾道將東矣秋風更䬃然雲愁百戰¶
地樹隔兩鄕天旅思蓬飄陌驚魂鴈怯弦今¶
朝一尊酒莫惜醉離筵¶
　　　奉和宣城張太守南亭秋夕懷友¶
池館蟪蛄聲梧桐秋露晴月臨朱㦸靜河近¶
畫樓明捲幔浮凉入聞鍾永夜清片雲懸曙¶
斗數鴈過秋城羽扇揚風暇瑤琴悵别情江¶
山飛麗藻謝眺讓前名¶
<pb:KR4c0037_SBCK_006-9a>¶
　　　過山人所居因寄諸遺補¶
空谷春雲滿愚公晦跡深一隨玄豹隱㡬換¶
緑蘿隂絶徑人稀到芳蓀我獨尋厨煙住峭¶
壁酒氣出重林蝴蝶晴還舞黃鸝晚暫吟所¶
思青瑣客瑤草寄幽心¶
　　　過鳴皋隱者¶
磻石老紅蘚徴君卧㡬年飛泉出林下一徑¶
過崖巓鷄犬逐人靜雲霞宜地偏終朝數峰¶
勝不逺一壷前仲月霽春雨香風生藥田丹¶
<pb:KR4c0037_SBCK_006-9b>¶
溪不可别瓊草色芊芊¶
　　　送楊錥歸隱¶
悔作掃門事還吟招隱詩今年芳草色不失¶
故山期遥想白雲裏采苓春日遲溪花藏石¶
徑巖翠帶茆茨九轉莫飛去三廻良在茲還¶
嗤茂陵客貧病老明時¶
　　　酬劉起居卧病見寄¶
承顔看彩服不覺别丹墀味道能忘病過庭¶
更學詩繚垣多畫㦸逺岫入書帷竹靜携琴¶
<pb:KR4c0037_SBCK_006-10a>¶
處林香讓果時聲同叨眷早交淡在年衰更¶
枉兼金贈難爲繼組詞¶
　　　陪南省諸公宴殿中李監宅¶
將門高勝霍相子寵過韋宦貴攀龍後心傾¶
待士時壷觴開雅宴鴛鷺眷相隨舞退燕姬¶
曲歌徴謝眺詩晚鍾過竹靜醉客出花遲莫¶
惜留餘興良辰不可追¶
　　　山齋讀書寄時校書杜叟¶
日愛蘅茆下閑觀山海圖幽人自守朴窮谷¶
<pb:KR4c0037_SBCK_006-10b>¶
也名愚隔嶺和溪雨新泉到戸樞叢蘭齊稚¶
子蟠木老濳夫憶戴差過剡逰仙慣入壼濠¶
梁時一訪莊叟亦吾徒¶
　　　晚歸藍田舊居¶
雲捲東皋下歸來省故蹊泉移憐石在林長¶
覺原低舊里情難盡前山賞未迷引藤看古¶
木嘗酒呪春鷄興與時髦背年將野老齊才¶
微夕陽退應得遂霞棲¶
　　　太子李舎人城東别業與二三文友¶
<pb:KR4c0037_SBCK_006-11a>¶
　　　逃暑¶
下馬失炎暑重門深緑篁宫臣禮嘉客林表¶
開蘭堂茲夕興難盡澄罍照墨塲東陵晚來¶
好目極趣何長鳥道掛踈雨人家殘夕陽城¶
隅擁歸騎留醉戀瓊芳¶
　　　寄袁州李嘉祐員外¶
誰謂江山阻心親夢想偏容輝常在目離别¶
任經年郡國通流水雲霞共逺天行春鸎㡬¶
囀遲客月頻圓鴈有還鄕羽人無訪戴船願¶
<pb:KR4c0037_SBCK_006-11b>¶
徴黄覇入相見玉堦前¶
　　　禁闈翫雪寄薛左丞¶
玄雲低禁苑飛雪滿神州虚白生䑓榭寒光¶
入冕旒粉凝宫壁浄乳結洞門幽細遶廻風¶
轉輕隨落羽浮怒濤堆砌石新月孕簾鈎爲¶
報詩人道豐年頌聖猷¶
　　　春暮過石龜谷題温處士林園¶
隱几無名老何年此陸沉丘園自得性婚嫁¶
不嬰心歲計因山薄霞棲在谷深設罝連草¶
<pb:KR4c0037_SBCK_006-12a>¶
色曬藥背松隂觸興雲生岫隨耕鳥下林搘¶
頥笑來客頭上有朝簮¶
　　　宿畢侍御宅¶
交情頻更好子有古人風晤語清霜裏平生¶
苦節同心惟二仲合室乃一瓢空落葉寄秋¶
菊愁雲低夜鴻薄寒燈影外殘漏雨聲中明¶
發南昌去廻看御史騘¶
　　　中書遇雨¶
濟旱惟宸慮爲霖即上台雲銜七曜起雨拂¶
<pb:KR4c0037_SBCK_006-12b>¶
九門來綸閣飛絲度龍渠激霤廻色翻池上¶
藻香裛鼎前杯湘燕皆舒翼沙鱗豈曝腮尺¶
波應萬假虞海載沿洄¶
　　　適楚次徐城¶
去家隨旅鴈㡬日到南荆行邁改郷邑苦辛¶
淹晦明畏途在滛雨未暮息趨程窮木對秋¶
館寒鵶愁古城迷津坐爲客對酒黙含情感¶
激念知巳匣中孤劍鳴¶
　　　經李蒙頴陽舊居¶
<pb:KR4c0037_SBCK_006-13a>¶
同心而早世天道亦何論獨有山陽宅平生¶
永不諼青溪引白鳥流涕弔芳蓀蔓草入空¶
室叢篁深毀垣舊逰還在眼神理更忘言唯¶
見東山月人亡不去門¶
　　　贈漢陽隱者¶
當年不出世知子飡霞人樂道復安土遺榮¶
長隱身衡茅古林曲秔稻清江濵桂棹爲漁¶
暇荷衣禦暑新欵顔在行役幽興惜今晨分¶
首天涯去再來芳杜春¶
<pb:KR4c0037_SBCK_006-13b>¶
　　　巨魚縱大壑¶
巨魚縱大壑遂性似乗時奮躍風生鬛騰凌¶
浪鼓鰭龍攄回地軸鯤化想天池方映吞舟¶
意光殊在藻嬉傾危嗟暮燕隱晦誚泥龜喻¶
士逢明主才猷得所施¶
錢考功集卷第六¶
