# -*- mode: mandoku-view; -*-
#+TITLE: 錢考功集
#+DATE: 2015-09-11 08:05:35.187110
#+PROPERTY: ID KR4c0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0532-009錢考功集-卷第九.
<pb:KR4c0037_SBCK_009-1a>¶
錢考功集卷第九¶
　五言絶句¶
　　　江行無題一百首¶
傾酒向漣漪乗流欲去時寸心同尺璧投此¶
報馮夷¶
江曲全縈楚雲飛半自秦峴山廻首望如别¶
故關人¶
浦煙含夜色冷日轉秋旻自有沉碑在清光¶
不照人¶
<pb:KR4c0037_SBCK_009-1b>¶
楚岸雲空合楚城人不來秪今誰善舞莫恨¶
廢章臺¶
行背青山郭吟當白露秋風流無屈宋空詠¶
古荆州¶
晚來漁父喜&KR0699;重欲收遲恐有長江使金錢¶
願贖龜¶
去指龍沙路徒懸象魏心夜涼無逺夢不為¶
偶聞砧¶
霽雲踈有葉雨浪細無花穏放扁舟去江天¶
<pb:KR4c0037_SBCK_009-2a>¶
自有涯¶
好日當秋半層波動旅膓巳行千里外誰與¶
共秋光¶
潤色非東里官曹吏建章宦逰難自定來喚¶
櫂船郎¶
夜江清未曉徒惜月光沉不是因行樂堪傷¶
老大心¶
翳日多喬木維舟取束薪靜聽江叟語俱是¶
厭兵人¶
<pb:KR4c0037_SBCK_009-2b>¶
箭漏日初短汀煙草木衰雨餘雖更緑不是¶
采蘋時¶
山雨夜來漲喜魚跳滿江岸沙平欲盡垂蓼¶
入船窓¶
渚邊新鴈下舟上獨妻凉俱是南來客憐君¶
綴一行¶
雲宻連江暗風斜着物鳴一杯眞戰將笑爾¶
作愁兵¶
桞拂斜開路籬邊數戸村可能還有意不掩¶
<pb:KR4c0037_SBCK_009-3a>¶
向江門¶
不識相如渴徒吟子美詩江清唯獨看心外¶
更誰知¶
牽路沿江狹沙崩岸不平盡知行處險誰肯¶
載時輕¶
憔悴異靈均非䜛作逐臣如逢漁父問未是¶
獨醒人¶
水涵秋色靜雲帶夕陽高詩癖非吾病何妨¶
吮短毫¶
<pb:KR4c0037_SBCK_009-3b>¶
帶舟維古岸還似阻西陵箕　無多少廻頭¶
詎不能¶
秋雲乆無雨江燕社猶飛却笑舟中客今年¶
未得歸¶
㠶翅初張處雲鵬怒翼同莫愁千里路自有¶
到來風¶
佳節雖逢菊浮生正似萍故山何處望荒岸¶
小長亭¶
月下江流靜村荒人語稀鷺鴛雖有伴仍共¶
<pb:KR4c0037_SBCK_009-4a>¶
影雙飛¶
斗轉月未落舟行夜已深有村知不逺風便¶
數聲砧¶
棹驚沙鳥迅飛濺夕陽波不顧魚多處應防¶
一目羅¶
行到楚江岸蒼茫人正迷秪如秦塞逺格磔¶
鷓鴣啼¶
漸覺江天逺難逢故國書可能無徃事空食¶
鼎中魚¶
<pb:KR4c0037_SBCK_009-4b>¶
岸草連荒色村聲樂稔年晚晴貪獲稻閒却¶
採菱船¶
灘淺多㳺鷺江清易見魚怪來吟未足秋物¶
欠江渠¶
蛩響依沙草螢飛透水煙夜涼誰詠史空泊¶
運租船¶
睡穏葉舟輕風微浪不驚任君蘆葦岸終夜¶
動秋聲¶
自念平生意曾期一郡符可知因謫宦班鬢¶
<pb:KR4c0037_SBCK_009-5a>¶
入江湖¶
水天涼夜月不是少清光好景隨人物秦淮¶
憶建康¶
古來多思客揺落恨江潭今日秋風至蕭踈¶
過沔南¶
映竹疑村好穿蘆覺渚幽漸安無曠土薑芋¶
當農收¶
煙渚復煙渚畫屏休畫屏引愁天末去數點¶
暮山青¶
<pb:KR4c0037_SBCK_009-5b>¶
秋風動客心寂寂不成吟飛上危檣立啼烏¶
報好音¶
見底高秋水開懷萬里天旅吟還有伴沙柳¶
數枝蟬¶
九日自佳節扁舟無一杯曹園舊尊酒戲馬¶
憶髙臺¶
兵火有餘燼貧村纔數家無人爭曉渡&KR0714;月¶
下寒沙¶
渚禽菱茨足不向稻梁争靜宿涼灣月應無¶
<pb:KR4c0037_SBCK_009-6a>¶
失侣聲¶
輕雲未撲霜樹杪橘𥘉黃行是知名物微風¶
過水香¶
土曠深耕少江平逺釣多生平皆弃本金革¶
竟如何¶
海月非常物　不可尋披沙應有地淺處¶
定無金¶
風晚冷颼颼蘆花巳白頭舊來紅葉寺堪憶¶
玉亰秋¶
<pb:KR4c0037_SBCK_009-6b>¶
渺渺望天涯清漣浸赤霞難逢星漢使烏鵲¶
日乗查¶
風好來無陣雲閑去有宗釣歌無逺近應喜¶
罷艨艟¶
吳彊連楚甸楚俗異吳郷謾把罇中物無人¶
喙蟹筐¶
岸緑野煙逺江紅斜照微撑開小魚艇應到¶
月明歸¶
雨餘江始漲漾漾見流薪曽歎溝中木斯言¶
<pb:KR4c0037_SBCK_009-7a>¶
憶古人¶
墜露晚猶濃秋風不易逢渉江雖巳晚高樹¶
攀芙蓉¶
葉舟維夏口煙野獨行時不見頭陀寺空懷¶
㓜婦碑¶
晚泊武昌岸津亭踈柳風數株曽手植好事¶
憶陶公¶
舟航依浦定星斗滿江寒若比隂霾日何妨¶
夜未䦨¶
<pb:KR4c0037_SBCK_009-7b>¶
近戍離金落孤岑望火門唯將知命意瀟灑¶
向乾坤¶
叢菊生隄上此花長後時有人還採掇何必¶
有春期¶
夕景殘霞落秋寒細雨晴短纓何用濯舟在¶
月中行¶
堤壞漏江水地㘭成野塘晚荷人不折留取¶
作秋香¶
失宦終何路攄懷亦自寛襞牋嘲白鷺無意¶
<pb:KR4c0037_SBCK_009-8a>¶
喻梟鸞¶
樓空人不歸雲似去時衣黄鶴無心下長應¶
笑令威¶
白帝朝驚浪陽䑓暮映雲等閒生險易世路¶
秪如君¶
櫓慢生輕浪㠶虚帶白雲客船雖狹小容得¶
瘦將軍¶
靜看秋江水風微浪漸平人間馳競處塵土¶
自波成¶
<pb:KR4c0037_SBCK_009-8b>¶
風借帆方疾風囘棹却遲較量人世事不校¶
一毫釐¶
咫尺愁風雨匡盧不可登秪疑香霧窟猶有¶
六朝僧¶
風雨正甘寢雲霓忽晚晴放歌須自遣一歳¶
又峥嶸¶
幽思正遲遲沙邊濯弄時目憐非博物猶未¶
識鳬葵¶
曾有煙波客能歌西塞山落㠶唯待月一釣¶
<pb:KR4c0037_SBCK_009-9a>¶
紫菱灣¶
千頃水紋細一拳嵐影孤君山寒樹緑曽過¶
洞庭湖¶
光闊重湖水低斜逺鴈行未曽無興詠多謝¶
沈東陽¶
日洛長亭晚山門歩障青可能無酒分更祝¶
有旗星¶
晚菊遶江壘忽如開古屏莫言時節過白日¶
有餘馨¶
<pb:KR4c0037_SBCK_009-9b>¶
秋寒鷹隼徤逐雀下雲空知是江湖客無心¶
擊塞鴻¶
逺岸無行樹經霜有伴紅停船搜好句題葉¶
贈江楓¶
江草何多思冬青尚滿洲誰能驚鵩鳥作賦¶
爲沙鷗¶
身世比行舟無風亦暫休敢言終破浪唯願¶
穏乗流¶
數畒蒼苔石煙濛鶴卵洲定因詞客過名字¶
<pb:KR4c0037_SBCK_009-10a>¶
始風流¶
幽懷念煙水長恨隔龍沙今日滕王閣分明¶
見落霞¶
興閑停桂楫路好過松門不負佳山水還開¶
酒一尊¶
短檝休𫾣桂孤根自駐萍自憐非劒氣空向¶
斗牛星¶
江流何淼淼懷古獨依依漁父非賢者蘆中¶
但終奇¶
<pb:KR4c0037_SBCK_009-10b>¶
高浪如銀屋江風一發時筆端降太白才大¶
語有磯¶
細竹漁家路晴陽看結&KR0699;喜來邀客坐分與¶
折腰菱¶
幸有煙波興寜辭筆硯勞緣情無怨刺却似¶
反離驕¶
平湖五百里江水想通波不奈扁舟去其如¶
决計何¶
數峯雲斷處去岸映西山身到章江日猶應¶
<pb:KR4c0037_SBCK_009-11a>¶
未得閒¶
一彎斜照水三板順風船未敢相邀約勞生¶
秪自憐¶
江雨正霏微江村晚渡稀何曽妨釣艇更待¶
得魚歸¶
沙上獨行時吟高到楚祠難將垂㟁蓼盈把¶
當江籬¶
新野舊樓名潯陽勝賞情照人長一色江月¶
共淒清¶
<pb:KR4c0037_SBCK_009-11b>¶
潯陽江畔菊應似古来秋爲問幽棲客吟時¶
得酒不¶
願飲西江水那吟北渚愁莫教留滯跡逺比¶
蔡昭侯¶
湖口分江水東流獨有情當時好風物誰爲¶
伴宣城¶
高峰有佳號千尺倚寒風若使鑪煙在猶應¶
爲上公¶
萬木巳清霜江邊村事忙故谿黃稻熟一夜¶
<pb:KR4c0037_SBCK_009-12a>¶
甕中香¶
楚水苦縈廻征㠶落又開可縁非直路却有¶
好風來¶
逺謪歲時晏暮江風雨寒仍愁繫舟處驚夢¶
近長灘¶
錢考功集卷第九¶
<pb:KR4c0037_SBCK_009-12b>¶
