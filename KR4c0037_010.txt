# -*- mode: mandoku-view; -*-
#+TITLE: 錢考功集
#+DATE: 2015-09-11 08:05:35.227377
#+PROPERTY: ID KR4c0037
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0532-010錢考功集-卷第十.
<pb:KR4c0037_SBCK_010-1a>¶
錢考功集卷第十¶
　五言絶句¶
　　　送李明府去官¶
謗言三至後直道歎何如今日藍溪水無人¶
助夜漁¶
　　　赴章陵酬李卿贈别¶
一官叨下秩九&KR0068;謝知音芳草文園路春愁¶
滿别心¶
　　　逢俠者¶
<pb:KR4c0037_SBCK_010-1b>¶
燕趙悲歌士相逢𠟵孟家寸心言不盡前路¶
日將斜¶
　　　喜郎員外見尋不遇¶
軒騎來相訪漁樵悔晚歸更憐垂露跡花裏¶
㸃墻衣¶
　　　過故李侍御宅¶
不見承明客愁聞長樂鍾馬卿何早世漢主¶
欲登封¶
　　　宿洞口館¶
<pb:KR4c0037_SBCK_010-2a>¶
野竹通溪冷秋泉入戸鳴亂來人不到芳草¶
上堦生¶
　　　九日&KR0009;姪簇箕等¶
採菊偏相憶傳香&KR0009;便風今朝竹林下莫使¶
桂尊空¶
　　　梨花¶
艶靜如籠月香寒未逐風桃花徒照地終&KR0013;¶
笑妖紅¶
　　　題崔逸人山亭¶
<pb:KR4c0037_SBCK_010-2b>¶
藥徑深紅蘚山窓滿翠微羡君花下醉蝴蝶¶
夢中飛¶
　　　登䑓¶
望山登春臺目盡趣難極晚景下平阡花際¶
霞峯色¶
　　　板橋¶
靜宜樵隱度逺與車馬隔有時行藥來喜遇¶
歸山客¶
　　　石井¶
<pb:KR4c0037_SBCK_010-3a>¶
片霞照仙井泉底桃花紅那知幽石下不與¶
武陵通¶
　　　古藤¶
引蔓出雲樹垂綸覆巢鶴幽人對酒時苔上¶
閑花落¶
　　　晚歸鷺¶
池上靜難猒雲間欲去晚忽背夕陽飛乗興¶
清風逺¶
　　　洞僊謡¶
<pb:KR4c0037_SBCK_010-3b>¶
㡬轉到青山數重度流水秦人入雲去知向¶
桃源裏¶
　　　藥圃¶
春畦生百藥花葉香初霽好客似光風偏来¶
入叢蕙¶
　　　石上苔¶
凈與溪色連幽冝松雨滳誰知古石上不染¶
世人跡¶
　　　窓裏山¶
<pb:KR4c0037_SBCK_010-4a>¶
逺岫見如近千里一窓裏坐來石上雲乍謂¶
壷中起¶
　　　竹間路¶
暗歸草堂靜半入花源去有時載酒來不與¶
清風遇¶
　　　竹嶼¶
幽鳥清連上興來看不足新篁壓水低昨夜¶
鴛鴦宿¶
　　　砌下泉¶
<pb:KR4c0037_SBCK_010-4b>¶
穿雲來自逺激砌流偏駛能資庭戸幽更引¶
海禽至¶
　　　戯鷗¶
乍依菱蔓聚盡向蘆花㓕更喜好風來數片¶
翻晴雪¶
　　　逺山鍾¶
風送出山鍾雲霞度水淺欲知聲盡處鳥㓕¶
寥天逺¶
　　　東陂¶
<pb:KR4c0037_SBCK_010-5a>¶
永日興難忘掇芳春陂曲新晴花枝下愛此¶
苔水緑¶
　　　池上亭¶
臨池構杏梁待客歸煙塘水上褰簾好蓮&KR0271;¶
杜若香¶
　　　銜魚翠鳥¶
有意蓮葉間瞥然下高𣗳擘波得濳魚一㸃¶
翠光去¶
　　　石蓮花¶
<pb:KR4c0037_SBCK_010-5b>¶
幽石生芙蓉百花慙羙色逺𥬇越溪女聞芳¶
不可識¶
　　　潺溪聲¶
亂石跳素波寒聲聞㡬處颼颼&KR0661;風引散出¶
空林去¶
　　　松下雪¶
雖因朔風至不向瑤䑓側唯助苦寒松偏明¶
後凋色¶
　　　田鶴¶
<pb:KR4c0037_SBCK_010-6a>¶
田鶴望碧霄無風亦自舉單飛後片雪早晚¶
及前侶¶
　　　南陂¶
家住鳯城南門臨古陂曲時憐上林鴈半入¶
池塘𪧐¶
　七言絶句¶
　　　送崔山人歸山¶
東山&KR0714;雨掛斜暉野客巢由指翠微别酒稍¶
酣乗興去知君不羡白雲歸¶
<pb:KR4c0037_SBCK_010-6b>¶
　　　題禮上人壁畫山水¶
連山畫出映禪扉粉壁香煙滿翠微坐來爐¶
氣縈空散共指晴雲向嶺歸¶
　　　送歐陽子還江華郡¶
江華勝事接湘濵千里湖山入興新才子思¶
歸催去棹汀花且爲駐殘春¶
　　　暮春歸故山草堂¶
谷口殘春黃鳥稀辛夷花盡杏花飛始憐幽¶
竹山窓下不改清隂待我歸¶
<pb:KR4c0037_SBCK_010-7a>¶
　　　訪李卿不遇¶
畫㦸朱樓映晚霞高門寒桞度飛鵶門前不¶
見歸軒至城上愁看落日斜¶
　　　與趙莒茶讌¶
竹下&KR0111;言對紫茶全勝羽客醉流霞塵心洗¶
盡興難盡一樹蟬聲片景斜¶
　　　故王維右丞堂前芍藥花開悽然感¶
　　　懷¶
芍藥花開出&KR0199;䦨春衫掩淚再來看主人不¶
<pb:KR4c0037_SBCK_010-7b>¶
在花長在更勝青松守歳寒¶
　　　送張參及第還家¶
太學三年聞&KR0355;玉東堂一舉早成名借問還¶
家何處好玉人含𥬇下機迎¶
　　　夜泊鸚鵡洲¶
月照溪邉一&KR0449;蓬夜聞清唱有微風小樓深¶
巷&KR0251;方響水國人家在處同¶
　　　春郊¶
水遶氷渠漸有聲氣融煙塢晚來明東風好¶
<pb:KR4c0037_SBCK_010-8a>¶
作陽和使逢草逢花報發生¶
　　　歸鴈¶
瀟湘何事等閑回水碧沙明兩岸苔二十五¶
弦彈夜月不勝清怨却飛來¶
　　　晚歸嚴明府題門¶
降士林霑蕙草寒弦驚翰𫟍失鴛鸞秋中廻¶
首君門阻馬上應歌行路難¶
　　　秋夜送趙洌歸襄陽¶
斗酒忘言良夜深紅萱露滳鵲驚林欲知别¶
<pb:KR4c0037_SBCK_010-8b>¶
後思今夕漢水東流是寸心¶
　　　送符別駕還郡¶
驥足駸駸吳越間屏星復與紫書還巳知從¶
事元無事城上愁看海上山¶
　　　同王員外隴城絶句¶
三軍版築脫金刀黎庶翻慙將士勞不意新¶
城連嶂起唯驚畫角入雲高¶
　　　過故洛城¶
故城門前春日斜故城門裏無人家市朝欲¶
<pb:KR4c0037_SBCK_010-9a>¶
認不知處漠漠野田空草花¶
　　　校獵曲¶
長楊殺氣連雲飛漢主秋畋正掩圍重門日¶
晏紅塵出數騎胡人獵獸歸¶
　　　晚過橫㶚&KR0009;張藍田¶
亂水東流落照時黄花滿徑客行遲林端忽¶
見南山色馬上還吟陶令詩¶
　　　九日田舎¶
今日吾家野興偏東籬黄菊映秋田浮雲&KR0661;¶
<pb:KR4c0037_SBCK_010-9b>¶
鳥飛將盡始逹青山新月前¶
錢考功集卷第十終¶
<pb:KR4c0037_SBCK_010-10a>¶
